Vlhkost je množství vodní páry ve vzduchu. Vodní pára je plynné skupenství vody.

Množství vodní páry ve vzduchu závisí na teplotě:
- Čím vyšší je teplota vzduchu, tím více vodní páry může vzduch zadržet
- Čím nižší je teplota vzduchu, tím méně vodní páry může vzduch zadržet

    ![](images/condensation.jpg)

Pokud si z ledničky vezmeš studenou lahev nebo plechovku, ihned uvidíš, jak se na ní objeví voda. To se děje z důvodu, že studená lahev ochlazuje vzduch v okolí a to znamená, že vzduch nedokáže vodní páru tolik zadržet. To pak způsobí, že se nezadržená vodní pára přemění zpátky na tekutou vodu. Tomuto jevu se říká *kondenzace (kapalnění)*. Vzhledem k těmto informacím musíme vědět, že existují dva způsoby, jak můžeme vlhkost změřit:

- **Absolutní** vlhkost vyjadřuje celkovou hmotnost vodní páry obsažené v jednotce objemu vzduchu. Teplota se nebere v úvahu. Toto měření se obvykle uvádí v počtu gramů vody na metr krychlový vzduchu.
- **Relativní** vlhkost je však vyjádřena v procentech. Pro každou teplotu vzduchu existuje maximální množství vodní páry, které může vzduch zadržet. Relativní vlhkost je procento skutečného množství vodní páry ve vzduchu, jež se porovnává s maximálně možným množstvím.

To znamená, že známé množství vodní páry bude mít za následek jiné hodnoty relativní vlhkosti v závislosti na teplotě vzduchu. Například nízká teplota vzduchu může vést k vysoké hodnotě relativní vlhkosti, jelikož vzduch nedokáže zadržet více vodní páry. Zvýšením teploty vzduchu a udržením stejného množství vodní páry povedete ke snížení hodnot relativní vlhkosti, protože maximální množství vodní páry, které **by mohlo** být zadrženo, se zvýšilo.

